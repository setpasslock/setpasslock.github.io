---
layout: post
title:  "README.txt"
---

# Merhaba

  Bu bir merhaba yazısı. Siber güvenlik alanı ilgimi çekmeye başladığı ilk zamanlarında, Türkçe kaynaklar'da araştırma yaparken yaşadığım birkaç problem vardı. Bu problemler bir blog'a başlamak için motivasyonlarım haline geldi. Aşağıda biraz bu problemlerden bahsedeceğim, bununla birlikte blogun çerçevesenini de anlatmış olayım diye düşündüm.

  İlk problem, araştırma yaparken bir konu hakkında her yerde aynı şeylerin aynı derinlikte (bazen tamamen aynı paragraflarla :)) yazıyor olmasıydı. Bu yüzden burada olabildiğince üretken yazılar çıkarmaya gayret etmek gibi bir hedefim var. Bununla birlikte size iyi ve kötü iki haberim var. Kötü haber, Bunu yaparken ayrıntıya girmekten geri durmayacağım. İyi haber, bu ayrıntıları anlaşılır şekilde anlatabilmek için elimden geleni yapacağım.

  İkinci yaşadığım sorun, özellikle bir şeyin nasıl çalıştığına dair araştırmalar yapmak istesem karşıma **nasıl çalıştığı** değil **neyle çalıştığı** ile ilgili yazılar çıkmasıydı. Mesela nmap nasıl port taraması yapar bağlamında bir soruyu arattığınızda karşınıza çıkan parametre ve argümanlarla dolu komut listeleri gibi. Ben bunu nasıl yaptığını hangi uç noktalara dokunduğunu öğrenmek istiyordum oysa.

  Üçüncü ve son olarak, kavramları olabildiğince ingilizce halinde yazacağım konusunda uzlaşalım. Türkçe kaynaklarda gördüğüm bir diğer problem de buydu. Türkçeye tam olarak oturmayan veya çevirisi aynı anlamlara gelebilen farklı terimler bilgiyi öğrenmekte ortak bir protokol oluşturmayı zor kılıyor. Kişisel fikrim olarak orijinal terimlerin var olan kavramı daha iyi ifade ettiğini düşünüyorum. Yoksa scanner ve browser, ikisi de tarayıcı diye çevrilebilir. Veya network ve web, ikisi de ağ diye çevrilebilir fakat takdir edersiniz ki bunlar bambaşka şeyleri ifade eder. Terimleri ingilizce yazmam kavram karmaşası olması riskini azaltmayı hedefliyor. Türkçe kaynağı yabancı terimlerle çorba etmek gibi bir eleştiriye maruz kalmadan önce :D bunun belirtmek istedim.

Haliyle bu sorunlar birileri kaynak üretmeden çözülmeyecekti. Karınca ateşe su taşıyormuş, hikayeyi zaten biliyorsunuz. Bir yerden başlamalıydım, buradan başladım :) 


  Hata düzeltmeleri, bildirimleri, sorularınız, istek yazı ( ki şu konuda yaz dediğiniz şeyler beni yazmaya zorlar, kendi halime bırakılmaktan daha iyidir bu :) ) gibi şeyler için bana telegramdan **@setpassunlock** ile lütfen ulaşın.

Umarım keyif alırsınız, Umarım vaktinize değer.
